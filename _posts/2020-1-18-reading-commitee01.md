---
layout: post
title: ชนกานต์  ใจมา และ สุรไกร  นันทบุรมย์&#58;  การให้คะแนนหนังสือนอกเวลา
author: np_304
phtg: pp_331
intw: ws_341
iwdate: 2021-1-10
published: true
---
{% include image.html url="/images/reading-commitee-01/Banner.jpg" %}
การอ่านหนังสือนอกเวลาเป็นหนึ่งในกิจกรรมที่ทางโรงเรียนกำหนดให้เป็นเกณฑ์การจบการศึกษา นักเรียนหลายคนจึงมีข้อสงสัยเกี่ยวกับการอ่านหนังสือนอกเวลาว่ามีจุดประสงค์อะไรและมีการให้คะแนนอย่างไร

บทสัมภาษณ์นี้จะพาทุกคนไปไขข้อสงสัยกับครูปอยฝน (ชนกานต์ ใจมา) ครูคณะกรรมการกิจกรรมส่งเสริมการอ่าน และครูแม็ก (สุรไกร นันทบุรมย์) ครูที่ชอบสั่งให้พวกเราอ่านหนังสืออยู่เป็นประจำ!

การอ่านหนังสือนอกเวลาเป็นหนึ่งในกิจกรรมที่ทางโรงเรียนกำหนดให้เป็นเกณฑ์การจบการศึกษา นักเรียนหลายคนจึงมีข้อสงสัยเกี่ยวกับการอ่านหนังสือนอกเวลา ว่ามีจุดประสงค์อะไร และมีการให้คะแนนอย่างไร ซึ่งบทสัมภาษณ์ที่ทุกคนจะได้อ่านต่อไปนี้เป็นการตอบข้อสงสัยประเด็นต่างๆ จากคุณครูปอยฝน และคุณครูสุรไกรครับ

### Highlight
- <b> คุณครูปอยฝนได้แจ้งว่าการคิดคะแนนหนังสือนั้นมาจาก ความยาว ภาษา ความยากในการอ่าน และประเภทของหนังสือ โดยที่จะนำข้อมูลดังกล่าวไปใส่ใน Microsoft Excel และคำนวณคะแนนที่ควรจะเป็นออกมา </b>

- <b> คุณครูปอยฝนได้ชี้แจ้งว่าการยกเลือกหนังสือในรายชื่อ Required list นั้นมาจากความประสงค์ของครูผู้สอนนั้นๆ </b>

- <b> คุณครูสุรไกรเห็นด้วยกับการสนับสนุนให้นักเรียนอ่านหนังสือนอกเวลาโดนออกแบบกิจกรรมให้นักเรียนอ่านสะสมคะแนน </b>

- <b> คุณครูสุรไกรได้ชี้แจงเรื่องการยกเลิกคะแนนหนังสือในรายวิชาของครูนั้นมาจาก ว่ามีสาเหตุมาจากการปรับเปลี่ยนระบบการให้คะแนนนักเรียนใหม่ </b>

{% include image.html url="/images/reading-commitee-01/IMG_7331.JPG" %}

## ครูชนกานต์ ใจมา คณะกรรมการการอ่านหนังสือนอกเวลา

### อยากทราบว่าคณะกรรมการส่งเสริมการอ่านมีวิธีให้คะแนนหนังสือแตกต่างกันอย่างไรครับ

จริง ๆ แล้วการให้คะแนนตั้งแต่แรกละเอียดมากเลยนะ เมื่อก่อนนี้ไม่ได้เป็นเลขกลม ๆ แบบนี้ สุดท้ายก็ปรับมาให้สะดวกขึ้น ซึ่งจะพิจารณาเกณฑ์หลัก ๆ ได้แก่ ความยาว ภาษา ความยากและประเภทของหนังสือ เช่น สารคดีหรือหนังสือที่ได้รับการยกย่องจะได้คะแนนมากกว่านวนิยายทั่ว ๆ ไป ในการอ่านหนังสือทางคณะกรรมการจะกรอกข้อมูลพวกนี้ แล้วใช้ Excel คำนวณคะแนนตามสูตรที่คิดไว้

### มีหนังสือประเภทไหนที่แนะนำให้คนเก็บคะแนนไหมครับ

ครูแนะนำหนังสือใน Required List นะ สูงสุดถึง 3 คะแนนเลย อีกอย่างคือบทความทางวิชาการ บทความละ 0.5 คะแนน ซึ่งเร็ว ๆ นี้จะเพิ่มคะแนนบทความจากเดิมสูงสุด 5 คะแนนเป็น 10 คะแนนด้วย 

แต่ทั้งนี้ทั้งนั้นครูแนะนำให้นักเรียนอ่านหนังสือที่ชอบดีกว่า ไม่อยากให้เน้นเรื่องคะแนนเยอะ

{% include image.html url="/images/reading-commitee-01/IMG_7332.JPG" %}

<!--### กิจกรรม Promotion Week มาเดือนไหนครับ -->

<!--ต้นมกราคม มีแน่นอนค่ะ พอดีพึ่งหาเวลาที่ลงตัวได้เลยพึ่งจะมาบอกได้ค่ะ อ่านหนังสือเตรียมไว้ได้เลยนะคะ นอกจากนี้ ปีนี้จะมี Guideline ให้นักเรียนเพื่อช่วยวางแผนและให้คำแนะนำด้วยค่ะ -->

### ช่วงก่อนหน้านี้นักเรียนได้รับอีเมลว่ามีการยกเลิกคะแนนหนังสือ Required List บางส่วน พอจะอธิบายสาเหตุได้ไหมครับ

เป็นไปตามความประสงค์ของคุณครูผู้สอนท่านนั้น ๆ ค่ะ รายชื่อหนังสือที่ให้คะแนนก็ดูตามรายชื่อใหม่ได้เลย มีทั้งเพิ่มและลด อย่างกรณีหลักๆเช่นที่คุณครูปาร์ตี้ออกไปแล้ว ทำให้นักเรียนต้องไปเล่าหนังสือกับครูต่ายแทน ทางคณะกรรมการเลยต้องไปคุยกับครูต่ายว่าหนังสือบางเล่มยังมีคะแนนอยู่ไหม อะไรประมาณนี้ค่ะ

{% include image.html url="/images/reading-commitee-01/IMG_7333.JPG" %}

### สุดท้ายแล้วนี้มีอะไรอยากฝากถึงนักเรียนกำเนิดวิทย์ไหมครับ

อยากชวนให้นักเรียนทุกคนให้มาอ่านหนังสือกัน โดยเฉพาะคนที่ไม่ชอบอ่านหนังสือ อยากให้ลองมาเปิดใจเพราะมันไม่ได้เยอะขนาดนั้น ถ้าเราอ่านหนังสือที่แนะนำให้หมดรวมกับบทความ คะแนนก็เกือบครบแล้ว นอกจากนี้ ถ้าใครที่ไม่รู้จะอ่านหนังสือเล่มไหนจริงๆให้ครูแนะนำตามแนวที่ชอบหรือให้มาถามคณะกรรมการก็ได้ค่ะ ทุกคนอยากช่วยอยู่แล้ว อยากให้มาลองเปิดใจจริง ๆ

{% include image.html url="/images/reading-commitee-01/IMG_7335.jpg" %}

## ครูสุรไกร นันทบุรมย์ ครูประจำวิชาสังคมศึกษา ศาสนา และวัฒนธรรม

### อยากทราบความคิดเห็นของคุณครูเกี่ยวกับการอ่านหนังสือนอกเวลาว่ามีประโยชน์อย่างไรบ้างครับ

การอ่านหนังสือมีประโยชน์อยู่แล้วครับ ครูเห็นด้วยกับส่งเสริมให้นักเรียนอ่านหนังสือนอกเวลา นักเรียนอาจจะคิดว่าเราบังคับนักเรียนให้อ่านหนังสือ แต่แนวความคิดของทางเราคือการฝึกให้นักเรียนอ่านหนังสือแนวอื่นนอกจากหนังสือเรียน เพื่อเพิ่มความคุ้นเคยกับการอ่านหนังสือ โรงเรียนจึงออกกิจกรรมให้นักเรียนอ่านสะสมคะแนน แต่ครูก็มีสิ่งที่ไม่เห็นด้วยก็คือนักเรียนต้องทำเหมือนกันหมด ซึ่งคิดว่าข้อกำหนดต่างๆควรยืดหยุ่นและปรับตามสถานะการณ์ของนักเรียนได้มากขึ้น และควรมีระบบที่เหมาะสมกับครูและนักเรียนเพื่อไม่ทำให้ฝ่ายใดฝ่ายหนึ่งลำบากใจ

### อยากทราบเกณฑ์ในการเลือกหนังสือที่มีคะแนนมากกว่าสองคะแนนได้ไหมครับ

คะแนนหนังสือขึ้นอยู่กับ ความยาวและประเภทของหนังสือ เช่น หนังสือที่หนาจะได้คะแนนมาก และหนังสือสารคดีจะมีคะแนนมากกว่าหนังสือบันเทิงคดี ถึงแม้ว่าหนังสือบันเทิงคดีไม่ได้แย่ไปซะทีเดียว แต่ใจความที่ใช้ได้ในชีวิตประจำวันนั้นไม่มากเท่าสารคดี ทั้งนี้ทั้งนั้นก็เพื่อสนับสนุนนักเรียนให้อ่านสารคดีมากขึ้น ครูเห็นด้วยกับเกณฑ์นี้เพราะอยากให้นักเรียนไปอ่านหนังสือพวกสารคดีด้วย

{% include image.html url="/images/reading-commitee-01/IMG_7336.jpg" %}

### จากที่ทราบมามีการเปลี่ยนแปลงการให้คะแนนหนังสือบางเล่มซึ่งเป็นไปตามประสงค์ของครูผู้สอนจึงอยากถามครูว่า ทำไมถึงได้ยกเลิกการให้คะแนนหนังสือในรายวิชาของคุณครูครับ

มันไม่ได้มาจากความประสงค์ของครูผู้สอนอย่างเดียว เขาอาจจะเขียนชี้แจงแบบนั้น แต่จริง ๆ แล้ว ตอนแรกเราพยายามช่วยเหลือให้นักเรียนและครูทำงานรอบเดียวแล้วได้ประโยชน์มากที่สุดทุกฝ่าย ไม่ว่าจะเป็นนักเรียน คุณครูและคนอื่น ๆ ในโรงเรียน 

ในบางวิชาก็มีการบังคับอ่านหนังสืออยู่แล้ว โดยเฉพาะวิชาสังคมศึกษา เราบังคับให้นักเรียนอ่านทุกคน และเนื่องจากมันไม่ใช่หนังสือแบบเรียน เพราะคุณครูให้นักเรียนอ่านเพิ่มเติมเพื่อให้นักเรียนเข้าใจบทเรียนมากขึ้น ทีนี้เนื่องจากมันต้องบังคับอ่าน เพราะทุกคนต้องอ่านและมีการสรุปเนื้อหาของหนังสือในคาบ จึงทำให้เหมือนทุกคนได้อ่านหนังสือไปแล้ว ดังนั้นเราจึงไม่ควรจำเป็นจะต้องไปรายงานหนังสือซ้ำในหนังสือรักการอ่าน จึงได้ให้คะแนนไปเลย 

เมื่อมันเป็นคะแนนที่ได้มาจากวิชาบังคับ ซึ่งมีความเป็นวิชาการสูงมาก เราก็เลยกำหนดคะแนนขั้นสูงแล้วแต่คนว่าเป็นเท่าไหร่ แต่ละคนจะได้คะแนนไม่เท่ากันขึ้นอยู่กับความตั้งใจในการอ่าน แต่ในรายวิชาสังคม ตกลงกันว่าจะให้คะแนนนักเรียนทุกคนเท่ากัน และระบบนี้ใช้ได้ดีเป็นเวลาปีถึงสองปีจนกระทั่งคณะกรรมการมีระบบใหม่ขึ้นมา คือผู้ที่รับการรายงานหนังสือต้องไปกรอกในระบบหนึ่งคนต่อหนึ่งครั้ง เช่น นักเรียนคนไหนอ่านหนังสือสองเล่มก็จะต้องไปกรอกข้อมูลของนักเรียนคนนั้นสองครั้ง ซึ่งระบบนี้เป็นประโยชน์กับทางคณะกรรมการรักการอ่านเพราะเขาสามารถตรวจสอบข้อมูลได้ แต่มันไม่สะดวกกับครู ซึ่งบังคับให้นักเรียนอ่านหนังสือเหมือนกันหมดทุกคน รวมกับคุณครูหมวดสังคมท่านอื่นแล้วเป็นสามเล่มต่อวิชา ซึ่งจากที่โรงเรียนเรามีนักเรียนประมาณ 210 คน ทำให้ครูไม่สามารถไปกรอกข้อมูลของนักเรียนแต่ละคนได้ ครูก็เลยประชุมกัน แต่ไม่ได้วิธีการแก้ไขที่เหมาะสมออกมา และเป็นเรื่องไม่จำเป็นที่ต้องไปกรอกในระบบถึง 1,000 ครั้งต่อเทอม จึงให้นักเรียนไปหาทางออกกับทางคณะกรรมการรักการอ่านด้วยตัวเอง และได้ตัดสินใจภายในกลุ่มสาระการเรียนรู้วิชาสังคมศึกษาว่าขอยกเลิก

{% include image.html url="/images/reading-commitee-01/IMG_7337.jpg" %}

### แล้วอย่างนี้ผมจะได้คะแนนจากการอ่านหนังสือวิชาสังคมอยู่ไหมครับ

ให้ดูตามกฎครับ พิจารณาหนังสือที่มีสันสีเขียวแล้วนำไปรายงานกับคณะกรรมการรักการอ่านก็จะได้คะแนนตามที่เขียนอยู่ในรายชื่อหนังสือนอกเวลาครับ แค่ไม่ได้แบบทันทีเหมือน 2 ปีที่ผ่านมา

### สุดท้ายแล้วนี้มีอะไรอยากฝากถึงนักเรียนโรงเรียนกำเนิดวิทย์ไหมครับ

ครูเห็นว่านักเรียนเก่งและมีความสามารถ ถ้าใครมีความสามารถแล้วอยากช่วยโรงเรียน ก็สามารถออกแบบระบบเพื่อช่วยเหลือทั้งนักเรียนคุณครูและบุคลากรในโรงเรียนได้ ลองมาปรึกษากับคณะกรรมการรักการอ่านได้เลย ก็ยังยินดีช่วยนักเรียนอยู่ครับ อย่างเช่นมีรุ่นพี่ที่จบไปแล้วเค้าทำ Alumni Map เพื่อเป็นการเก็บข้อมูล แล้วดูว่านักเรียนแต่ละคนอยู่ที่ไหน และมีกรณีของคณะกรรมการนักเรียนที่คิด Chat Bot ขึ้นมา เพื่อให้รู้เมนูของอาหารล่วงหน้าเพื่อให้นักเรียนทุกคนมีความสะดวกมากขึ้น 

แล้วครูก็เชื่อว่านักเรียนของเรามีความสามารถเกินพอที่จะออกแบบระบบเพื่อตรวจสอบการรายงานหนังสือนอกเวลาเพื่อให้เป็นประโยชน์กับทุกคน แต่อย่างไรก็ตามมันต้องการการลงมือทำและการสื่อสารที่ดีระหว่างทุกฝ่าย อยากให้นักเรียนช่วยกันหาหนทางกันนะครับ แต่ถ้าไม่ได้ก็ไม่เป็นไรเพราะวิธีนี้ก็ยังใช้ได้อยู่ แค่ไม่ค่อยสะดวกเท่าไหร่นัก

{% include image.html url="/images/reading-commitee-01/IMG_7338.jpg" %}
