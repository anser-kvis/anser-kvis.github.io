---
layout: post
title: พรสันต์ เลิศวิทยาวิวัฒน์&#58; การตัดสินใจเพื่อประโยชน์สูงสุดในวิกฤตโรค ระบาด
author: np_318
phtg: pp_331
published: true
---

{% include image.html url="/images/covid-phornsant/IMG_0032.jpg" %}

### Highlights
- <b> อ.พรสันต์ชี้แจงว่าการทำงานของคณะกรรมการโควิดฯ ขึ้นกับมาตรการต่าง ๆ ของทางจังหวัดระยอง โดยคำนึงถึงผลประโยชน์สูงสุดของนักเรียน </b>
- <b> กรณีการเสียค่าตั๋ว อ.พรสันต์ยืนยันว่าไม่สามารถโทษให้เป็นความผิดของใครได้ เพราะไม่มีใครอยากให้เกิด ส่วนผู้ปกครองที่ได้รับผลกระทบสามารถยื่นเรื่องให้โรงเรียนพิจารณา แต่ไม่อาจคืนเงินให้กับทุกคน </b>
- <b> อ.พรสันต์ให้คะแนนการทำงานของกรรมการ 9.5 เต็ม 10 และกล่าวว่าเป็นเพราะมาตรการที่เข้มแข็งที่สุด </b>
  
### คณะกรรมการป้องกันโคโรนาไวรัสโรงเรียนกำเนิดวิทย์ มีแนวทางในการพิจารณารับมือกับสถานการณ์และการออกประกาศต่าง ๆ อย่างไร

เกี่ยวกับโคโรนาไวรัส ที่จริงมันก็เป็นเรื่องสำคัญนะ โรงเรียนตั้งคณะกรรมการโดยผู้อำนวยการมานานแล้วตั้งแต่เกิดระบาดครั้งแรก ประมาณเดือนกุมภา-มีนา ปัจจุบันเมื่อเกิดปัญหาการระบาดครั้งที่สอง คณะกรรมการชุดนี้ก็ดำเนินการมาอย่างต่อเนื่อง แต่ทั้งนี้การทำงานของคณะกรรมการก็ต้องพิจารณารอบด้านมากเพราะว่ามันไปเกี่ยวข้องกับจังหวัด เพราะว่าเราขึ้นอยู่กับจังหวัด เราก็เลยต้องฟังนโยบายของจังหวัด แต่ในเวลาเดียวกันโรงเรียนของเราเป็นโรงเรียนที่พิเศษที่ไม่เหมือนกับโรงเรียนอื่น นักเรียนของเรา&#91;ไม่ได้&#93;อยู่ในจังหวัด แต่มาจากทั่วประเทศ การเรียนการสอนอาจจะมีลักษณะพิเศษหน่อย คือถ้าเป็นนักเรียนประจำเราก็อยู่ด้วยกัน แต่ปัญหาของเราบางทีคือเมื่อมีประกาศช่วงเทศกาลเข้ามาเป็นระยะ ๆ อย่างเทศกาลปีใหม่ เราส่วนหนึ่งก็กลับบ้าน ส่วนหนึ่งอยู่โรงเรียน มันก็เกิดความยากในการทำงานมาก ๆ แต่ในขณะเดียวกันคณะกรรมการโควิดก็ประชุมกันหลายรอบ แล้วก็ต้องฟังมาตรการต่าง ๆ ของทางจังหวัดระยอง  
  
> “ที่สุดแล้วก็อยู่บนพื้นฐานของผลประโยชน์สูงสุดของนักเรียน”

เมื่อเหตุการณ์ค่อย ๆ รุนแรงขึ้น มันก็มีผลต่อระบบชีวิตความเป็นอยู่ของนักเรียนแล้วก็การเรียนการสอนของโรงเรียน ทำให้โรงเรียนกับคณะกรรมการก็ตัดสินใจหลายอย่างที่อาจจะต้องปรับไปให้เข้ากับสถานการณ์และชีวิตความเป็นอยู่ของนักเรียนประจำ ที่สุดแล้วก็อยู่บนพื้นฐานของผลประโยชน์สูงสุดของนักเรียน 
  
> “บางครั้งนโยบายอะไรต่าง ๆ ที่ออกมาเนี่ย บางครั้งก็ไปจำกัดสิทธิของบางคน บางคนก็เสียสิทธิ”

แต่บางทีก็ค่อนข้างจะพูดยาก เพราะบางส่วน เนื่องจากพื้นที่และจังหวะเวลามันไม่สามารถควบคุมได้ทั้งหมด บางส่วนก็อยู่โรงเรียน บางส่วนก็อยู่ที่บ้าน เพราะฉะนั้นบางครั้งนโยบายอะไรต่าง ๆ  ที่ออกมา ก็ไปจำกัดสิทธิของบางคน บางคนก็เสียสิทธิ และเราก็ทำโดยที่ว่าให้ทุกคนทำเหมือนกันไม่ได้ เพราะว่าเราก็ให้สิทธิผู้ปกครองเอยเด็กเอยเลือกที่จะอยู่ หรือจะไป หรือจะอะไร แต่เมื่อเข้ามาถึง เป็นจังหวะที่เป็นสถานการณ์ฉุกเฉินเร่งด่วนสูงสุด มันทำให้เราต้องปิดตัวเอง

<br>{% include image.html url="/images/covid-phornsant/IMG_0034.jpg" %} <br>

### มีคนตั้งข้อสังเกตว่าหลังจากเกิดการระบาดขึ้นทางโรงเรียนก็มีการออกประกาศฉบับวันที่ 30 ธันวาคมให้แบ่งนักเรียนเป็น 2 กลุ่ม กลุ่มหนึ่งยังสามารถกลับเข้าโรงเรียนได้ โดยอ้างตามคำสั่งจังหวัดระยองวันที่ 29 ธันวาคม 2563 แต่แล้วในวันที่ 1 มกราคม 2564 ก็ออกประกาศเลื่อนการกลับโรงเรียนออกไปสำหรับนักเรียนทุกคน โดยยังอ้างถึงคำสั่งวันที่ 29 ดังเดิม จึงรบกวนอาจารย์ชี้แจงการพิจารณาออกประกาศทั้งสองฉบับ

ฉบับนี้ (ฉบับวันที่ 30 ธันวาคม) สถานการณ์ก็เริ่มตึง แต่โรงเรียนยังตัดสินใจไม่ได้เพราะนโยบายของจังหวัดยังออกมาไม่ชัดเจน แต่เข้าใจว่ามันตึงเครียดแล้ว ตึงเครียดในแง่ที่โรงเรียนเนี่ย เวลาที่ให้นักเรียนกลับบ้าน บอกว่า “กลับบ้านได้นะ เอาคอมพิวเตอร์ไปด้วย” ความหมายที่ว่าเอาคอมพิวเตอร์ไปด้วย ไม่อยากบอกว่าบางทีอาจจะกลับมาไม่ได้นะ ทุกคน ครูบ้านพักหรือกรรมการ ก็พูดไม่ได้ว่าจะกลับมาได้ไหม บอกแต่เพียงว่าใครจะกลับก็ได้ ใครจะอยู่เราก็จะดูแล ใครจะกลับให้เอาคอมพิวเตอร์ไปด้วย ในใจความหมายลึก ๆ ก็คือว่าอาจจะกลับมาไม่ได้ 

แล้วหลังจากนั้นก็ออกมาอีกฉบับนึง บอกว่า “คนในห้ามออก คนนอกห้ามเข้า” เพื่ออะไร? เพื่อเมื่อคนที่ออกไปแล้วปรากฏว่า แม้แต่คนระยองก็ออกไปแล้วก็ห้ามเข้า เหตุผลว่าเริ่มเป็นจังหวัดที่เขาใช้คำว่า ‘สถานการณ์ควบคุมสูงสุด’ มีออกมาอยู่ 5 จังหวัด ทำให้ทางโรงเรียนชัดขึ้นว่านั่นหมายความว่าคนที่ออกไปแล้วเข้ามาไม่ได้ เข้ามาไม่ได้หมายความว่าไม่แน่ใจว่าเวลาเข้าไปในพื้นที่เสี่ยงที่กรุงเทพฯ แล้วกลับมา จะเป็นพาหะกลับมาคนที่อยู่ที่โรงเรียนหรือเปล่า เพราะกรรมการเข้าใจว่าคนที่อยู่ที่โรงเรียนไม่ได้ไปไหน ไม่มีอะไร แล้วก็ควบคุมได้ว่าอยู่ด้านใน อยู่ในอวย<sup>&#91;[^1]&#93;</sup> อยู่ในขอบเขตที่จำกัด แต่คนที่ออกไปแล้วไปกรุงเทพฯ แม้แต่ไประยอง แม้แต่ไปจังหวัดอื่น ๆ ซึ่งบางทีก็เขียวบ้างเหลืองบ้าง เราก็ไม่แน่ใจมันเขียว ส้มบ้าง พอออกไปเราก็แน่นอนการดีที่สุดก็กลายเป็นประกาศว่าถ้าออกไปแล้วก็เข้าไม่ได้ ซึ่งประกาศตัวนี้ออกมาหลังจากที่เขาประกาศว่า 5 จังหวัดเสี่ยงมีอะไรบ้าง จังหวัดเหลืองและส้มตามมาที่ทั่วประเทศมีอะไรบ้าง ก็เลยประกาศชุดนี้ออกไป 
เราเข้าใจว่าคนที่อยู่ที่บ้านก็มีความรู้สึกว่าทำไมกลับมาไม่ได้ แต่อีกจุดนึงมันก็เป็นความคิดของผู้ปกครองที่ลูกอยู่ที่โรงเรียน ว่าในเมื่อลูกอยู่ที่โรงเรียนแล้ว โรงเรียนให้เลือกแล้วว่าอยู่ที่โรงเรียนปลอดภัย แล้วถ้าเรียกคนอื่นเข้ามาด้วย คนที่อยู่ในโรงเรียนมันก็จะไม่ปลอดภัยใช่ไหม มันก็เลยทำให้โรงเรียนและคณะกรรมการก็ตัดสินว่าอย่างนั้นก็เข้าไม่ได้ ปัจจุบันนี้ก็ออกได้แต่เข้าไม่ได้ มีคนเดียวจากวันที่ 1 เหลืออยู่ 37 คน ประมาณวันที่ 5 วันที่ 6 ออกไป 1 คน เหตุผลเพราะมันตึงยิ่งกว่าเดิมอีก เพราะเขาบอกว่าเป็นพื้นที่สีแดง 

เมื่อเป็นพื้นที่สีแดง ภายในโรงเรียนเราก็บอกกันเองว่าต่อไปนี้คุณอยู่ คุณก็เล่นโรงยิมไม่ได้นะ ไปเล่นฟุตซอลไม่ได้นะ เดินไปอาคาร A ก็ไม่ได้นะ แล้วกินข้าวไปกินโรงอาหารก็ไม่ได้นะ ทำไม เพราะแม่บ้านที่โรงอาหารก็มาจากในชุมชน เพราะเริ่มมีเสียงบอกว่าใน EECi ก็มีติด 1 คน เราก็เลยกัน แม้แต่คนงานในโรงเรียนที่มากำลังก่อสร้างอยู่ 2 จุด สร้างสำนักงานอำนวยการ แล้วก็สร้างโรงจอดรถด้านหลังอาคาร B4  ปิดเลย วันที่ 1 ก็ปิดไม่ให้เข้า คนงานไม่ให้เข้า ก็จะเหลือแต่แม่บ้าน คุณครู รปภ. ประมาณวันที่ 2 หรือ 3 ก็ออกอีกฉบับนึงภายใน บอกว่าคนที่เข้ามาทำความสะอาดในบ้านพักให้เหลือแค่ 3 วันจาก 6 วันเพื่อลดความเสี่ยง คนที่มาซ่อมของในบ้านพักจาก 7 วันทุกวันจันทร์ถึงอาทิตย์ให้เหลือวันเดียว คือรวบรวมแล้วให้ซ่อมวันจันทร์วันเดียว แม่บ้านแทนที่จะทำทุกวัน จาก 6 วันให้ทำ 3 วันแล้วอีก 3 วันให้ไปทำที่โรงเรียน

> “บนหลักการอย่างเดียวว่าต้องให้เด็กที่อยู่ที่นี่ปลอดภัยเหมือนกับอยู่ที่บ้าน”

ที่บ้านพักปัจจุบันนี้เด็กนักเรียน 36 คนก็มีความรู้สึกตึงเครียดนิดนึง เหตุผลเพราะอะไร เล่นกีฬาก็ไม่ได้ โรงยิมก็ไม่ได้ แต่เดินออกไปข้างนอกได้ แล้วแม่บ้านก็เข้ามาก็เหลือน้อยลง รปภ.ทุกคนเข้ามาก็คัดหมดเลย บนหลักการอย่างเดียวว่าต้องให้เด็กที่อยู่ที่นี่ปลอดภัยเหมือนกับอยู่ที่บ้าน คณะกรรมการหรือครูก็ไม่รู้จะทำอย่างไร นักเรียนก็รู้สึกตึงไหม ตึง มีแม้แต่คำว่า “ครูก็เข้ามาบ้านพักไม่ได้” เพราะครูบางทีไปข้างนอกไปซื้อของกินกลับมาโรงเรียน แล้วก็เข้ามาบ้านพักมาอยู่กับเด็ก ก็ไม่ให้เข้า เหตุผลอย่างเดียวสูงสุดก็คือดูแลนักเรียนที่เหลืออยู่ไม่ให้มีโอกาสเลยที่จะไปสัมผัสกับคนข้างนอก ถามว่ามันตึงไหม ก็ตึงนะ ครูดูครูก็เข้าใจว่ามันตึงกับเด็ก ไปไหนไม่ได้ แต่ว่าที่ออกมาความหมายสูงสุดก็คือมันต้องไม่เกิดในโรงเรียน แค่นั้นเอง

<br>{% include image.html url="/images/covid-phornsant/IMG_0030.jpg" %} <br>

### การออกประกาศเลื่อนการกลับเข้าโรงเรียนวันที่ 1 มกราคม ได้ส่งผลต่อนักเรียนที่ซื้อตั๋วเครื่องบินไว้แล้ว เพราะออกมาก่อนวันเดินทางเพียงไม่ถึงสองวัน ทำให้ไม่สามารถเลื่อนวันเดินทางหรือยกเลิกตั๋วเครื่องบินแบบได้รับเงินคืน อาจารย์มีความเห็นต่อประเด็นนี้อย่างไรบ้าง และโรงเรียนมีแนวทางในการเยียวยานักเรียนในกรณีนี้อย่างไร

เรื่องนี้ก็ค่อนข้างจะลำบากใจนะ มันเริ่มมาตั้งแต่วันที่ 26 วันที่มีการประชุม Walk Rally ม.4 กับประชุมผู้ปกครองวันอาทิตย์ น่าจะเป็นวันที่ 27 ผู้ปกครองก็จองตั๋วที่ EnCony บ้าง ไปจองอยู่ที่โรงแรมโต๊ะไม้บ้าง บางคนไปอยู่สนามกอล์ฟ ซื้อตั๋วเรียบร้อย ในที่สุดฟังเสียงดูแล้ว ผู้ปกครองก็ไม่อยากมา คือร้อยละ 60 70 ก็เชียร์ให้โรงเรียนอย่าประชุมเลย หยุดประชุม หยุด Walk Rally ที่จริงครูก็ยังดื้อที่จะจัด Walk Rally นะ เพราะทุกอย่างเตรียมเข้าที่หมดแล้ว สุดท้ายก็ต้องไปสำรวจจาก 72 ครอบครัว ของ Walk Rally ม.4 มา 62 ครอบครัว แล้วไปสำรวจใหม่สุดท้ายเหลือ 28 ครอบครัว คือ 72 ครอบครัว ยืนยันมา  62 ครอบครัว หมายความว่า 62 เนี่ย จอมโรงแรมแล้ว ซื้อตั๋วแล้ว สุดท้ายต้องไปสำรวจใหม่เพราะหลายคนบอกว่าให้โรงเรียนตัดสินใจดี ๆ นะ ถ้าเกิดมาแล้วมีคนติดโควิดมันจะเกิดอะไรขึ้น มันจะคุ้มกับสิ่งที่เขาจะเอาไปพูดต่อไหมว่ามาติดโควิดเพราะมาโรงเรียนด้วยเพราะประชุมผู้ปกครองหรือมา  Walk Rally 

> “เราก็ไม่รู้จะไปโทษใครไง โทษใครก็นึกไม่ออกเหมือนกัน”

ทำให้โรงเรียนต้องให้ผู้ปกครองช่วยสำรวจแทน ผู้ปกครองก็เอาไปสำรวจ จาก 62 ที่ยืนยันก็เหลืออยู่ 28 ไม่ถึงครึ่ง ครูก็เลยบอกว่าเอาอย่างนั้นคณะกรรมการ ก็ไม่เป็นไรนะ เราพร้อมที่จะจัด แต่รู้สึกบรรยากาศจะไม่ได้ ก็ประกาศก่อนหนึ่งวัน ประมาณวันที่ 24 ประกาศว่าเลิก เขาก็เสียตั๋วไปครั้งนึงละ อันนี้ครูก็เข้าใจนะ เสียตั๋ว เสียโรงแรม ไปหนึ่งครั้ง แล้วพอมาอีกครั้งนึงก็คือช่วงปีใหม่ที่ประกาศให้ เนื่องจากว่าตอนนั้นว่าจะเรียนต่อถูกไหม โรงเรียนประกาศว่าจะเรียนต่อให้มีเรียนจันทร์ อังคาร พุธ ก็นั่งรถบัสกลับบ้าน ใครจะไม่กลับก็อยู่ สุดท้ายก็ไม่สามารถทนแรงกดดันในเรื่องของโควิดนี้ได้ คือหลายคนอยากจะเอาลูกกลับบ้าน อยากจะให้เซฟตัวเองบ้าง ในที่สุดก็ประกาศให้กลับบ้านช่วงปีใหม่ แต่ว่าเสียค่าตั๋วไหม? เสียอีกละ ก็สถานการณ์อย่างงี้เราก็ไม่รู้จะไปโทษใครไง โทษใครก็นึกไม่ออกเหมือนกัน แต่ว่าจริง ๆ แล้วโรงเรียนอยากให้เกิดไหม ไม่อยากให้เกิด อยากให้ทุกอย่างเป็นไปตามปกติ แต่เมื่อมันเกิดแล้ว แน่นอนมันมีผลกระทบหลายอย่างตามมาเยอะเลย ที่เราพูดเนี่ยครูเข้าใจนะ 

> “…จะคืนเงินให้หมดกับทุกคน ตรงนี้คงไม่ใช่นโยบาย”

ก็รู้สึกดีใจกว่าครั้งก่อน ๆ นะ ครั้งก่อน ๆ หลายครั้งที่โรงเรียนอาจจะตัดสินใจผิดในบางครั้ง เราก็ต้องคืนเงินให้กับผู้ปกครอง อย่างตอนปฐมนิเทศที่เขาซื้อตั๋วเครื่องบินมาหมดแล้ว บางคนอยู่อุบลฯ จองตั๋วมาแล้วก็บอกว่างานเลิก แต่ชุดหลังนี่ไม่มีผู้ปกครองคนไหนที่จะมา ยังไม่เห็นนะ ยังไม่ได้ยินเสียงเลย ที่จะมาเรียกร้องว่าพอดีผมก็ซื้อตั๋วแล้วนะ แล้วก็ไม่ได้มา แล้วก็ค่าใช้จ่ายเป็นอย่างไร ยังไม่มีใครพูด 
ครูก็เข้าใจเองนะว่าผู้ปกครองเขาก็เดือดร้อนแหละ แต่ผู้ปกครองส่วนหนึ่งเขาก็มีความเข้าใจว่า มันก็ไม่ใช่สถานการณ์ที่โรงเรียนอยากให้เกิด แต่มันเกิดเพราะมันเป็นโควิด ถ้าผู้ปกครองคิดว่าตรงนั้นเนี่ยกระทบเศรษฐกิจของตัวเอง แล้วเดือดร้อนเนื่องจากว่าต้องไปซื้อ&#91;ตั๋ว&#93;แล้วก็ไม่ได้มา ต้องเสียเงินไปเปล่า ๆ คิดว่าต้องให้โรงเรียนรู้ ก็ไม่เป็นไรนะ ยินดีที่จะส่งให้ผู้ใหญ่เขาพิจารณา แต่ไม่ได้หมายความว่าผู้ใหญ่บอกว่าคงจะคืนเงินให้หมดกับทุกคน ตรงนี้คงไม่ใช่นโยบาย มันไม่ใช่โรงเรียนทำให้มันเกิด แต่มันเกิดเพราะสภาพหรือสถานการณ์ที่เกิดขึ้นไปทั่วโลก เข้าใจว่าผู้ปกครองบางคนอาจจะเดือดร้อน เพราะว่าเงินพวกนี้มันไม่ใช่หาง่าย ๆ เข้าใจนะ ทำเรื่องเข้ามาได้ เขียนมาได้ ครูก็ยินดีที่จะส่งเรื่องต่อให้ผู้ใหญ่ได้พิจารณา

> “มันไม่ใช่โรงเรียนทำให้อย่างงี้มันเกิด”

<br>{% include image.html url="/images/covid-phornsant/IMG_0037.jpg" %} <br>

### ในกรณีที่เกิดการระบาดในโรงเรียนไม่ว่าจะมาจากทั้งนักเรียนหรือทั้งตัวบุคลากร ทางคณะกรรมการโควิดของโรงเรียนจะมีวิธีการจัดการอย่างไรบ้าง

มองในแง่ของโอกาสก่อน ถ้าเกิดขึ้นมาแล้ว แน่นอนว่าการเรียนการสอนไม่มีอยู่แล้ว เป็นระบบออนไลน์ห้องใครห้องมัน ครูก็อยู่ห้องใครห้องมัน แต่ปัญหาคือนักเรียนแม้จะอยู่ห้องใครห้องมัน มันก็อยู่เป็นชั้น อยู่เป็นตึกอยู่เป็นชั้น ถ้ามันเกิดขึ้นมาจริง ๆ คิดว่ามันไม่ใช่กักตัวเฉพาะตึกนะ ต้องกักตัวทั้งหมด 4 ตึกเลย เนื่องจากว่าตอนเย็นเด็กนักเรียนลงมาพบกัน แต่คุณครูเวลาสอนเสร็จเขาก็อยู่ ถ้าเขาไม่ได้สอนแล้วเข้าไปติดข้างนอกมา เขาก็อยู่ในห้องเขาคนเดียว เขาก็อยู่ในห้องพักครูคนเดียวแล้วก็สอนออนไลน์ ณ เวลานี้สอนออนไลน์ ก็ไม่ได้กระทบนักเรียนนะ  

แต่ว่าถ้ามันเกิดจากนักเรียนเมื่อไหร่นะ ทุกอย่างจะเปลี่ยนไปหมดเลย หมายความว่าทุกคนจะต้องอยู่ในห้องเรียน ทุกคนจะต้องถูกตรวจจมูก แล้วก็ทุกคนก็ออกจากห้องไม่ได้ ต้องส่งข้าวไปให้ ไม่ใช่เฝ้าระวังดูอาการ แต่เป็นการกักตัวจริง ๆ กักกักตัวเหมือนกับที่ราชการเขาทำ กักในขณะที่ยังไม่ได้เป็นนะ เพราะไม่รู้ว่าเป็นหรือไม่เป็น 

สมมติว่ามีคนหนึ่งเป็นใช่ไหม คนเป็นคนหนึ่งเนี่ยไม่ได้กักตัวในโรงเรียน ต้องไปกักตามที่จังหวัดเขากำหนด อยู่ในโรงเรียนไม่ได้ถ้าคนเป็นจริง ๆ นะ คนที่เป็นโควิด ไม่ได้เสี่ยงนะ เป็นโควิดต้องไปกักตัวตามที่จังหวัดกำหนด ไม่ใช่ในโรงเรียน แต่คนที่อยู่ในโรงเรียนทั้งหมด กลายเป็นคนที่เสี่ยงโควิด เพราะไปอยู่กับคนที่ติด แต่คนที่ติดไปแล้ว เพราะฉะนั้นคนที่เหลืออยู่ต้องกักตัว 14 วัน เพราะเป็นกลุ่มเสี่ยงหมดเลย ซึ่งตอนนั้น ไม่อยากให้เกิดในโรงเรียน ไม่อยากให้เกิด 

> “…หลายคนเข้าใจหรือไม่เข้าใจก็ไม่รู้”

ถ้าเกิดเหตุการณ์นั้นขึ้นมาทุกอย่างก็จะลำบาก มันจะต้องกักตัวไป 14 วันโดยต้องไม่มีการเคลื่อนที่ ซึ่งโรงเรียนก็ระวังมาก ตอนนี้ใครเข้ามาโรงเรียน นักเรียนเราไม่ให้เข้า มีความจำเป็นต้องเข้าให้ส่งที่ป้อม ผู้ปกครองเข้ามาติดต่อบ้านพักไม่ได้เลย บ้านพักจะปิดหมดเลยเพราะไม่อยากให้มันเกิด คือเราลดความเสี่ยงไปหมด ลดความเสี่ยงเพื่อไม่ให้เกิด แต่หลายคนเข้าใจหรือไม่เข้าใจก็ไม่รู้ เพราะว่าที่สุดเรายังคาดการณ์ว่าเมื่อ 31 มกรามาถึง เมื่อทุกคนกลับมาเราจะมีชีวิตอยู่เหมือนเดิม เราก็จะปิดโรงเรียนไปเลย แต่เราจะอยู่ของเรากันเองได้เป็นปกติ คือไม่ได้อยู่ในห้อง แต่ออกมาทำกิจกรรมได้ แต่เราจะไม่ออกข้างนอกด้วย คนข้างนอกก็เข้ามายากด้วย เราจะเป็นเฉพาะของเราในพื้นที่โรงเรียนกำเนิดวิทย์

<br>{% include image.html url="/images/covid-phornsant/IMG_0033.jpg" %} <br>

### ในช่วงเวลา 2 อาทิตย์ที่ผ่านมา จากคะแนนเต็ม 10 คะแนน จะให้คะแนนการทำงานของคณะกรรมการกี่คะแนน

คณะกรรมการชุดนี้ 2 อาทิตย์ที่ผ่านมานี้ ถ้าครูให้นะ การให้ของครูขึ้นอยู่กับการดูสถานการณ์ของครู และคณะทีมงานของครูนะ ครูว่าการทำงานของคณะกรรมการโควิดหรือทีมงานทั้งหมดในโรงเรียน ครูให้ 9 เต็ม 10 ทำไมครูถึงให้ 9 เพราะเรามีการรายงานทุกวัน นักเรียนอาจจะไม่รู้  มีรายงาน มีคณะกรรมการให้ข้อมูลทุกวันว่าวันนี้ติดระยองติดกี่คน อำเภอไหนติดกี่คน ตอนนี้มันอยู่ตรงไหนแล้ว แล้วก็มีคณะกรรมการที่เป็นคณะกรรมการทีมงานโควิดในโรงเรียน ที่คอยกั้นคนทุกคนที่เข้ามาในโรงเรียน ตอนนี้เราปิดประตูคนงานทุกคนไม่ให้เข้าโรงเรียน ยกเว้นแม่บ้านหรือกลุ่มที่เป็น รปภ. เราไปเพิ่มกำลังในเรื่องของการตรวจเช็คทุกครั้งของแม่บ้าน ของ รปภ. ของคนสวน ทุกวัน คนทุกคนที่เข้าไปในบ้านพักต้องลงชื่อว่าท่านสวมหน้ากาก วัดไข้ ใส่เจลหมดเลย ทุกคนที่เข้ามาในโรงเรียนถ้าเป็นคนแปลกหน้าแล้วมานอนอยู่ ต้องไปเช็คที่จุดตรวจคัดกรอง แล้วก็รายงานไปยัง รพ.สต.[^2] ก็คือในตำบลเขาจะต้องทราบว่ามีคนเข้ามาในโรงเรียนนี้กี่คนในวันแต่ละวัน 

ในความคิดเห็นของครูที่เราทำอย่างนี้นะ เข้มแข็งอย่างนี้ครูให้ 9.5 และ 0.5 นั้นคืออะไร 0.5 ที่มันหายไปนี้คืออาจจะมีความเสี่ยงจากคนในชุมชนที่เข้ามาในโรงเรียน มีใครบ้างล่ะ มีแม่ครัว แต่ตอนนี้แม่ครัวทำอาหาร เด็กนักเรียนไม่ได้ไปกินข้าวที่โรงอาหาร โดนตัดหมดเลย ให้กินอยู่ที่บ้านพักแล้วเอาอาหารมาส่งที่บ้านพัก โอกาสที่จะไปสัมผัสกับแม่ครัวก็ไม่มี คนสวนไม่ให้เข้าไปทำสวนที่ในบ้านพัก รปภ. อยู่เป็นปกติ 3 คนนะ ตรวจเช็ควัดไข้ แม่บ้านจาก 6 วันเหลือ 3 วัน คนที่มาซ่อมบำรุงที่เข้าทุกวันเหลือวันเดียว คนซ่อมจักรยานไม่ให้เข้า คนอื่นไม่ให้เข้ากันหมดเลย แต่ว่า 0.5 นี่ก็คือคนในชุมชนที่เข้ามา แต่ผ่านการคัดกรองอยู่นะ ก็คิดว่ายังมีความเสี่ยงอยู่ ถ้าไม่มีคือปิดประตูไม่ให้ใครเข้าใครออก ซึ่งมันก็เป็นไปไม่ได้ ในความคิดครู มันก็ต้องมีอะไรหมุนเวียนอยู่ มันต้องมีช่องโหว่บ้าง ซึ่งช่องโหว่เนี่ย เราก็สังเกตตลอด 

> “ครูก็ให้ 9.5 ครูไม่ให้ 10 แต่ถือว่าเข้มแข็งนะของเรา ของเราเข้มแข็งที่สุด”

ปกติมันต้องมีคนถามคำถาม &#91;หัวเราะ&#93; เพราะฉะนั้นครูก็ให้ 9.5 ครูไม่ให้ 10 แต่ถือว่าเข้มแข็งนะของเรา ของเราเข้มแข็งที่สุด จะบอกว่านิสิตที่มาอยู่กับเรา VISTEC ตอนนี้เราก็ไม่ให้เข้าเลย เขากลับไปบ้านตั้งแต่ต้น 25 ธันวาคม ตอนนี้เขาจะกลับมาเข้ามาไม่ได้ ไม่ให้เข้า ให้พักที่บ้าน มันก็ไม่มีนิสิตอยู่ที่บ้านพัก ก็จะเหลือแค่คนเดียว เหลือแต่ 2 คนเนี่ย แทนที่จะอยู่ที่บ้านพักเนื่องจากไปทำแลปก็ต้องไปย้ายไปพักที่ห้องเดี่ยวที่อาคาร C ฉะนั้นก็มีความปลอดภัยค่อนข้างมาก 
ในความคิดของครูก็ให้ 9.5 ละกัน &#91;หัวเราะ&#93;

<br>{% include image.html url="/images/covid-phornsant/IMG_0038.jpg" %}
## เชิงอรรถ
[^1]: หม้ออวยเป็นหม้อโบราณชนิดหนึ่ง หมูในอวยเป็นสำนวนหมายถึงสิ่งที่อยู่ในกำมือ 
[^2]: รพ.สต. ย่อมาจาก โรงพยาบาลส่งเสริมสุขภาพตำบล 
